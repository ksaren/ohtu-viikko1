
##Ohjelmistotuotanto 2017, laskari 7.					Kaisa Sarén

Tehtävä 4: referaatti Kalle Ilveksen kandidaattityöstä “Scrumban-menetelmän käyttö ketterässä ohjelmistokehityksessä”.

	Kalle Ilves kuvailee tutkielmassaan yleisellä tasolla ketterien menetelmien perusperiaatteita ja sen jälkeen kahden ketterän mallin; Scrumin ja Kanbanin historiaa, ominaispiirteitä, 	vahvuuksia ja tyypillisesti koettuja ongelmakohtia mallin noudattamisessa. 
	Ongelmat Scrumin kanssa liittyvät Ilveksen mukaan usein vaikeuteen suunnitella sprinttejä muuttuvissa oloissa tai tehdä arvioita käyttäjätarinoiden aikavaativuudesta jos tiimi, toteutettava ominaisuus tai koko projekti on uusi/vieras. Kanbanin kipupisteeksi puolesaan Ilves esittää liian suuren määrän vapautta ja suunnittelemattomuutta, jolloin projektien koot kasvavat, tehokkuus voi laskea ja läpimenoaika hidastua.
	Ilves muistuttaa Scrumin ja Kanbanin Kaizen-luonteesta, jonka hän kertoo sallivan toimintamallien ominaisuuksien yhdistelemisen, niin että saavutetaan projektille ja tiimille optimaalinen toimintatapa. Juuri tällaista em. malleista yhdisteltyä toimintatapaa tarkoittaa Scrumban, jonka käyttöönotosta Ilves esittelee tutkielman loppupuolella kaksi case-esimerkkiä. Tapausten kuvaamisen lisäksi Ilves analysoi tapauksissa saavutettuja hyötyjä ja koettuja ongelmia, joista viimeksi mainitut ovat usein osoittautuneet enemmän ongelmiin yrityksen totutuissa toimintatavoissa kuin varsinaisen toimintamallin heikkouksiksi.
