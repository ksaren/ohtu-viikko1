
##Ohjelmistotuotanto 2017, laskari 7.					Kaisa Sarén

Tehtävä 8: referaatti Kenny Heinosen kandidaatintyöstä “Ryhmätyötaidot ohjelmistokehityksessä”.

	Heinosen tekstissä ryhmätyötaitojen merkitys nykypäivän ohjelmistokehittäjälle ei jää epäselväksi: kyseisiä taitoja tarvitaan päivittäin, ja ilman kykyä toimia osana ryhmää ura ohjelmistoalalla ei oikein onnistu.
	Tutkielman alkupuolella käydään läpi Scrumin ja XP:n käytäntöjä erityisesti tiimityöskentelyn näkökulmasta. Myös perinteisen ohjelmistokehityksen vaiheet kerrataan samalla pohtien eri vaiheissa tarvittavia sosiaalisia taitoja.
	Seuraavaksi tutustutaan ohjelmistokehittäjien luokitteluun Myers-Jungin persoonallisuusindikaattorilla ja pohditaan miten erityyppiset ihmiset soveltuvat erilaisiin tehtäviin. Ihmistyyppejä peilataan myös tutkimustuloksiin siitä, millaisia ominaisuuksia hyvällä ja huonolla ohjelmistokehittäjällä koetaan olevan.
	Loppuosa tutkielmasta käsittelee erilaisia menetelmiä ryhmätyötaitojen parantamiseen ja opetteluun sekä opintojen aikana että työyhteisöissä. Yhteenvedossa muistutetaan, että vaikka persoonallisuudet ovat erilaisia, ovat tiimityötaidot kuitenkin paitsi tärkeitä, myös opeteltavissa olevia ominaisuuksia, kunhan henkilö haluaa ko. asiassa taitojaan parantaa.
